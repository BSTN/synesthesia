I den här delen av studien får du spela en typ av ”datorspel” som är
ett test som undersöker färgsekvens-synestesi. Färgsekvens-synestesi
innebär att man automatiskt kopplar ihop bokstäver eller siffror med
olika färger. För varje bokstav eller siffra som dyker upp på skärmen
ska du välja den färg du känner passar bäst ihop med bokstaven eller
siffran.

Försök att välja så instinktivt som möjligt - det finns inget rätt
eller fel svar. Det finns en knapp för att välja ”ingen färg” men
försök ändå att välja en färg för de flesta bokstäverna/siffrorna -
annars är resultatet inte pålitligt. Om en bokstav/siffra dyker upp
upprepade gånger, försök att välja samma färg som du valde tidigare.
